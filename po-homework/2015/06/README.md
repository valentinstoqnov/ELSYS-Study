# Шесто домашно
Функции и указатели

## Задача 1
### Име на файла magic_square.c
Да се напише функция, която да проверява дали даден квадрат от числа е “магически”.

- http://en.wikipedia.org/wiki/Magic_square

Големината на квадрата трябва да е не по-голяма от 999.

От стандартния вход първо трябва да се прочете число за размера на квадрата, след което да се въведе квадрата ред по ред.

На изхода трябва да се изпише да се изпише съобщение дали квадрата е магически, като се изпише “MAGIC”, ако е магически. В противен случай трябва да се изпише “NO MAGIC”.

Примерен вход:

```bash
3
2 7 6
9 5 1
4 3 8
```

Примерен изход:

```bash
MAGIC
```

## Кило-мега-гига-екта-секта-куазе-задача 2
### Име на файлта pac_nacepin.c

На Pac-man му е писнало да бяга от призраците, затова е решил да става кораво куче. За целта той трябва да буха Нацепин. Pac-man, в своят 2D свят се оглежда и вижда тонове Нацепин, но на различни координати. Тактиката му да стане нацепена батка е да се засилва към всеки един от бидоните с нацепин с вкус на бахур с бахур.

След като стигне до поредния бидон, той мигновено го изяжда, но не успява да спре веднага, тъй като не е достатъчно нацепен, и се плъзга известно разстояние. След като се набуха с нацепин, той трупа маса (мускулна маса), която намалява плъзгането му.

От стандартния вход да се прочете:
n (цяло число) - колко бидона с Нацепин има около Pac-man
x, y (float) - началните координати на pac-man
последователност от двойки координати на всичките бидони с Нацепин (float)

Да се изведат на екрана n на брой двойки от стойности които представляват вектора на изместване, което Pac-man трябва да извърши, за да стигне до следващия бидон с Нацепин, ако е изял предишния и се е подхлъзнал. Също така, като му свърши нацепина трябва да се изведат координатите на Pac-man.

Дължината на плъзгането се измерва като разделим текущия вектор на изместване на масата (теглото) на Pac-man. Първоначалната маса на Pac-man е единица, като след всеки избухан бидон с Нацепин масата му се удвоява.

Примерен вход

```bash
2 // брой бидони с Нацепин
0.0 0.0 // начални координати на Pac-man
2.0 2.0 // координати на първия бидон с Нацепин
4.0 8.0 // координати на втория бидон с Нацепин
```

Примерен изход

```bash
4.00 4.00 // вектор на първото изместване
0.00 6.00 // вектор на второто изместване
4.00 10.00 // крайни координати на Pac-man
```

![Илюстрация](images/image00.png)
